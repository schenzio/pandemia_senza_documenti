<!DOCTYPE html>
<html lang="it">
    <head>
      <meta charset="UTF-8">
      <meta name="viewport" content="initial-scale=1.0, width=device-width" /> 
      <meta name="author" content="Matteo Scannavini" />
      <link rel="stylesheet" href="style.css" />
      <title>E adesso? La questione vaccini</title>
      <script language="javascript" type="text/javascript" src="jquery-3.6.0.min.js"></script>
      <script type="text/javascript" src="script.js">
      </script>
    </head>
    <body>
        <div class="app-container">
            <div class="background" id="bg4"></div>
            <div class="text">
                <h2>La questione vaccini</h2>
                <p>
                <span class="evidence">I primi sei mesi di campagna vaccinale hanno lasciato indietro centinaia di migliaia di persone 
                senza tessera sanitaria o codice fiscale.</span>
                </p> 
                <p>
                Circa <span class="strong">300mila stranieri irregolari</span> (stime 2021 di Ero Straniero) e gli oltre 
                <span class="strong">207mila aderenti alla sanatoria 2020</span> (dati del Ministero dell’Interno) sono rimasti a lungo
                <span class="strong">invisibili ai sistemi di prenotazione del vaccino</span>. Una questione che, oltre a ledere 
                l’universalità del diritto alla salute, stava minacciando l’efficacia stessa della campagna vaccinale. 
                Mentre la regia del commissario Figlioulo ha di fatto le ignorato il tema fino all’arrivo all’estate, ogni regione si 
                è mossa con tempi e strategie diverse.
                </p>
            </div>
            <div class="image-box">
                <img src="img/vaccini.jpg" />
            </div>
            <div class="text">
                <p>
                A inizio febbraio, AIFA aveva raccomandato di includere nei sistemi di prenotazione del vaccino il riconoscimento di 
                Stp, Eni e codici fiscali temporanei (quelli emessi dalla Prefetture al momento della richiesta di regolarizzazione). 
                Eppure, <span class="strong">a un primo segnale di inclusione nazionale non è seguito nulla di concreto nei 
                cinque mesi successivi</span>.
                </p>
                <p>
                Il 31 maggio 2021 il <span class="strong"> Tavolo immigrazione e salute </span>e il <span class="strong">Tavolo asilo e
                immigrazione </span>hanno inviato una lettera al commissario straordinario Francesco Figliuolo e al presidente della 
                Conferenza Stato-Regioni Massimiliano Fedriga: le 32 associazioni che compongono i due tavoli esprimevano
                <span class="strong">"profonda preoccupazione per la silenziosa esclusione"</span> di gruppi di popolazione in 
                condizione di fragilità sociale dall'accesso alla vaccinazione. Solo uno dei numerosi appelli ad agire inviati a 
                Regioni e Governo dalle associazioni, che chiedevano linee guida nazionali precise per le autorità 
                sanitarie locali.
                </p>
            </div>
            <div class="video">
                <iframe width="560" height="315" src="https://www.youtube.com/embed/f8JK6zUPQ-o"
                title="YouTube video player" frameborder="0"
                allow="accelerometer; autoplay; clipboard-write; encrypted-media; gyroscope; picture-in-picture"
                allowfullscreen></iframe>
            </div>
            <div class="text">
                <p>
                A maggio infatti, soltanto il portale di prenotazione dell’Emilia-Romagna era aperto ai titolari di Stp, Eni e 
                codici provvisori. Il sito della Puglia dava loro indicazioni per “manifestare interesse” al vaccino, mentre la 
                Liguria aveva attivato le proprie ASL per raggiungere tutti i non iscritti al sistema sanitario regionale. In tutte 
                le altre regioni italiane, tutte le persone senza tessera sanitaria erano tagliate fuori, anche se appartenenti alle 
                fasce di popolazione fragili, come over 80 e immunodepressi, che dovevano aver già ricevuto almeno una dose.
                </p>
                <p>
                <span class="evidence">Poi qualcosa ha cominciato a muoversi.</span>
                </p>
                <p>
                Nel corso di giugno, la Campania, il Veneto e infine la Lombardia hanno aperto i propri sistemi informatici ai codici 
                alternativi alla tessera sanitaria. Lo stesso è stato fatto in luglio dalla piattaforma centrale di Poste Italiane, 
                in uso presso sei regioni (Abruzzo, Basilicata, Calabria, Marche, Sicilia e Sardegna), mentre la Toscana ha attivato 
                a metà agosto un apposito numero verde.
                </p>
                <p>
                Altre regioni, come il Lazio, il Piemonte e l’Umbria, si sono attivate per 
                vaccinare gli stranieri irregolari direttamente senza prenotazione, attraverso open day, ambulatori itineranti 
                e accordi con le associazioni che li seguono, come avvenuto per i senzatetto.
                </p>
            </div>
            <div class="viz" id="choroMap">
                <iframe src="https://schenzio.github.io/animated-choropleth-map/" style="width: 100%; height:830px" scrolling=no></iframe>
            </div>
            <div class="text">
                <p>
                <span class="evidence">Arrivati a novembre, soltanto il Friuli Venezia Giulia, il Molise, il Trentino Alto-Adige e 
                la Valle d’Aosta non hanno ancora introdotto nessuna misura per vaccinare chi è senza documenti.</span>
                </p>
                <p>
                Tra le diverse strategie adottate, la gestione da parte del Lazio è stata tra le migliori: nonostante l’assenza 
                di una coordinata regia regionale, molti hub vaccinali ricevevano senza appuntamento le persone senza documenti, 
                rilasciando al momento i codici Stp e Eni a chi non li possedeva.
                </p>
                <p>
                Un metodo più diretto e semplice, che considera anche il fatto che non tutti gli stranieri sanno accedere ai 
                portali regionali: le istruzioni sono quasi sempre solo in italiano e, nei siti delle sei regioni che utilizzano 
                l’app di Poste Italiane, spesso mancano indicazioni esplicite che reindirizzino i titolari di Stp/Eni al 
                portale governativo.
                </p>
                <p>
                Il problema della prenotazione con codici alternativi alla tessera sanitaria si è ripresentato puntuale con l’emissione 
                del green pass, in un primo momento non ottenibile dai titolari di Stp e Eni. Questo ostacolo legale impediva, ad 
                esempio, l’accesso ad alcune mense e servizi sociali, anche a chi aveva completato il primo ciclo vaccinale durante 
                l’estate. Su pressione delle associazioni, la situazione è migliorata il 23 settembre con il Decreto Green Pass Bis, 
                che ha allargato la platea di rilascio del green pass anche agli stranieri con Stp e Eni.
                </p>
                <p>
                L’intervento del governo è stato abbastanza rapido, ma non del tutto risolutivo. Infatti, i codici fiscali provvisori 
                delle persone in attesa di regolarizzazione sono rimasti esclusi dall’aggiornamento della normativa. Titolari di 
                questi codici sono ad esempio le colf, badanti, e lavoratori agricoli che hanno aderito alla sanatoria 2020. 
                Dopo un anno e mezzo, oltre metà di loro è ancora nel limbo dell’attesa regolarizzazione: secondo gli 
                <a href="https://www.facebook.com/watch/?v=618174102507650">ultimi dati</a> forniti dal sottosegretario del
                Ministero dell’Interno in aula ad ottobre, <span class="strong">le pratiche ancora in attesa di 
                risposta sono quasi 127mila, circa il 61% delle richieste totali</span>.
                </p>
                <p>
                Molti stranieri della sanatoria attendono ancora, ma almeno i problemi di accesso al green pass sono stati risolti
                in extremis, appena un giorno prima dell’inizio dell’obbligo di certificato verde in tutti i luoghi di lavoro. 
                Grazie al decreto 246 del 14 ottobre, il certificato di avvenuta vaccinazione, che viene rilasciato al momento 
                dell’inoculazione, può ora essere presentato come alternativa valida al green pass.
                </p>
                <p>
                Questo provvedimento dovrebbe tutelare definitivamente tutti i soggetti vaccinati che, tra buchi normativi e 
                problemi dei sistemi informatici, ancora non possono scaricare il certificato.
                </p>
            </div>
        </div>
    </body>
</html>