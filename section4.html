<!DOCTYPE html>
<html lang="it">
    <head>
      <meta charset="UTF-8">
      <meta name="viewport" content="initial-scale=1.0, width=device-width" /> 
      <meta name="author" content="Matteo Scannavini" />
      <link rel="stylesheet" href="style.css" />
      <title>E La questione vaccini</title>
      <script language="javascript" type="text/javascript" src="jquery-3.6.0.min.js"></script>
      <script type="text/javascript" src="script.js">
      </script>
    </head>
    <body>
        <div class="app-container">
            <div class="background" id="bg4"></div>
            <div class="text">
                <h2>La questione vaccini</h2>
                <p>
                <span class="evidence">I primi sei mesi di campagna vaccinale hanno lasciato indietro centinaia di migliaia di persone 
                senza tessera sanitaria o codice fiscale.</span>
                </p> 
                <p>
                Circa <span class="strong">500mila stranieri irregolari</span> (<a href="https://www.ismu.org/dati-sulle-migrazioni/">
                stime 2020 della fondazione ISMU</a>, Iniziative e Studi sulla Multietnicità) tra cui gli oltre <span class="strong">
                207mila aderenti alla sanatoria 2020</span> (<a href="https://www.interno.gov.it/it/notizie/emersione-dei-rapporti-lavoro-presentate-piu-207mila-domande">
                dati del Ministero dell’Interno</a>), sono rimasti a lungo <span class="strong">invisibili ai sistemi di prenotazione 
                del vaccino</span>. Una questione che, oltre a ledere l’universalità del diritto alla salute, stava minacciando 
                l’efficacia stessa della campagna vaccinale.
                </p>
                <p>
                In Italia, il tema è stato sostanzialmente ignorato fino all’estate, quando ogni regione ha iniziato a muoversi con 
                tempi e strategie diverse. Arrivati a dicembre, i migranti possono ormai vaccinarsi in quasi tutto il paese, ma 
                ottenere il green pass resta ancora un problema.
                </p>
            </div>
            <div class="image-box">
                <img src="img/vaccini.jpg" />
            </div>
            <div class="text">
                <h3 class="subtitle">Regioni a confronto: diverse strategie, diverse velocità</h3>
                <p>
                A inizio febbraio, AIFA aveva raccomandato di includere nei sistemi di prenotazione del vaccino il riconoscimento di 
                tutti i codici per stranieri irregolari alternativi alla tessera sanitaria: Stp, Eni e codici fiscali temporanei 
                (quelli che vengono forniti al momento della richiesta di regolarizzazione). 
                Eppure, <span class="strong">a un primo segnale di inclusione nazionale non è seguito nulla di concreto nei 
                cinque mesi successivi</span>.
                </p>
                <p>
                Il 31 maggio 2021 il <span class="strong"> Tavolo immigrazione e salute </span>e il <span class="strong">Tavolo asilo e
                immigrazione </span>hanno inviato una <a href="https://www.asgi.it/wp-content/uploads/2021/06/2021531_TIS_lettera_accesso_vaccini.pdf">
                lettera</a> al commissario straordinario Francesco Figliuolo e al presidente della Conferenza Stato-Regioni Massimiliano 
                Fedriga: le 32 associazioni che compongono i due tavoli esprimevano <span class="strong">"profonda preoccupazione per 
                la silenziosa esclusione"</span> di gruppi di popolazione in condizione di fragilità sociale dall'accesso alla 
                vaccinazione. Era solo uno dei numerosi appelli ad agire rivolti dalle associazioni, che chiedevano <span class="strong">
                linee guida nazionali precise per le autorità sanitarie locali</span>.
                </p>
                <p>
                <span class="strong"> A maggio infatti, soltanto il portale di prenotazione dell’Emilia-Romagna era aperto ai titolari 
                di Stp, Eni e codici provvisori</span>. Il sito della Puglia dava loro indicazioni per “manifestare interesse” al 
                vaccino, mentre la Liguria aveva attivato le proprie ASL per raggiungerli. Nel resto delle regioni, tutti i migranti 
                non in regola erano tagliati fuori, anche se appartenenti alle fasce di popolazione fragili, come over 80 e 
                immunodepressi, che dovevano aver già ricevuto almeno una dose.
                </p>
            </div>
            <div class="video">
                <iframe width="560" height="315" src="https://www.youtube.com/embed/f8JK6zUPQ-o"
                title="YouTube video player" frameborder="0"
                allow="accelerometer; autoplay; clipboard-write; encrypted-media; gyroscope; picture-in-picture"
                allowfullscreen></iframe>
            </div>
            <div class="text">
                <p>
                <span class="evidence">Poi qualcosa ha cominciato a muoversi.</span>
                </p>
                <p>
                Nel corso di giugno, la Campania, il Veneto e infine la Lombardia hanno aperto i propri sistemi informatici ai codici 
                alternativi alla tessera sanitaria. Lo stesso è stato fatto in luglio dalla piattaforma centrale di Poste Italiane, 
                in uso presso sei regioni (Abruzzo, Basilicata, Calabria, Marche, Sicilia e Sardegna), mentre la Toscana ha attivato 
                a metà agosto un apposito numero verde.
                </p>
                <p>
                Altre regioni, come il Piemonte, hanno provveduto a vaccinare gli stranieri irregolari direttamente senza prenotazione,
                attraverso open day, ambulatori itineranti e accordi con le ASL e le associazioni che li seguono, come avvenuto per i 
                 senzatetto.
                </p>
                <p>
                L’ultima regione a muoversi è stata la Valle d’Aosta, che a inizio novembre ha aderito alla piattaforma di prenotazione 
                di Poste Italiane, aperta anche a STP. Il Friuli-Venezia Giulia è l’unica regione a non aver previsto nulla per vaccinare 
                i migranti: soltanto la città di Pordenone ha organizzato degli open day dedicati a metà ottobre.
                </p>
            </div>
            <div class="viz" id="choroMap">
                <iframe loading="lazy" src="https://schenzio.github.io/animated-choropleth-map/" style="width: 100%; height:830px" 
                scrolling=no></iframe>
            </div>
            <div class="text">
                <h3 class="subtitle">L'intermediazione del terzo settore: l'esperienza di Intersos in Lazio</h3>
                <p>
                All’interno di questo panorama frammentato, l’intermediazione del terzo settore ha giocato un ruolo cruciale 
                nell'abbattere le barriere culturali, linguistiche e amministrative che spesso separano i migranti dal Sistema 
                sanitario nazionale. È il caso di Intersos nel Lazio, che da inizio pandemia ha attivato delle cliniche mobili nei 
                contesti di maggior vulnerabilità per fare informativa sul Covid.
                </p>
                <p>
                “Una delle nostre attività - ha raccontato Andrea Carrozzini, medico e coordinatore delle unità mobili di Intersos a 
                Roma – è stata l’allestimento delle <span class="strong"><i>stanze di salute</i></span>, ovvero degli spazi consultivi 
                all’interno delle occupazioni abitative dove erano offerte visite di medicina generale e, soprattutto, 
                <span class="strong">orientamento ai servizi</span> (come prenotare con e senza tessera sanitaria ricette, visite, ecc.). 
                Intersos non ha infatti la <i>mission</i> di sostituirsi al servizio pubblico, ma quella di orientare ai servizi competenti: 
                esiste per fare in modo di non dover esistere più”.
                </p>
                <p>
                Altri interventi dell’associazione sono stati l’assistenza nell’accesso ai tamponi, problematico per i titolari di Stp 
                ed Eni, e l’organizzazione di <span class="strong">campagne informative</span> sul virus e sui vaccini. 
                “All’inizio della pandemia, - racconta Carrozzini - alcune popolazioni provenienti per lo più dall’Est Europa hanno 
                ostentato molto scetticismo sull’esistenza del Covid e sulla sua malignità. Nei mesi successivi, sono arrivate anche 
                resistenze da persone di origini subsahariane, che vedevano video in cui alcuni esponenti religiosi negavano 
                l’esistenza del virus”.
                </p>
                <p>
                L’inizio della campagna vaccinale ha poi portato nuovi ostacoli di natura linguistica. Il Lazio, pur avendo organizzato 
                open day vaccinali per migranti e aperto loro il portale di prenotazione della Asl Roma 1 in agosto, non ha infatti 
                organizzato nulla per rendere le informazioni e i canali sanitari comprensibili agli stranieri.
                </p>
                <p>
                “Il Ssn - prosegue Carrozzini - e in generale i Ssr non sono stati responsivi nei confronti delle persone con 
                fragilità e vulnerabilità e, soprattutto, verso chi non parla italiano. In Lazio (ma anche nella maggior parte altre 
                regioni, <i>ndr</i>) <span class="strong">la piattaforma regionale di prenotazione è ancora monolingua</span>. 
                Lo stesso valeva anche per il <span class="strong">consenso informato</span>, se non fosse intervenuto l’INMP fornendo 
                alcune traduzioni. Questo rappresentava una lesione dei diritti, perché le persone non venivano rese consapevoli di ciò 
                che stavano accettando”.
                </p>
                <p>
                A complicare la gestione dell’emergenza è stato anche un <span class="strong">flusso di informazioni incoerente</span>, 
                non solo tra i media ma tra le istituzioni stesse. Per esempio, nonostante l’EMA (European Medicine Agency) avesse 
                <i>consigliato</i> di riservare i <span class="strong">vaccini monodose solo per gli over 60</span>, una circolare del 
                Ministero dell’interno ha chiesto alle ASL di somministrarli a <span class="strong">tutti i soggetti <i>hard to reach 
                </i></span>, come migranti e senza fissa dimora, perché ritenuti difficilmente reperibili. “Non è sempre vero - ha 
                aggiunto Carrozzini -. A Roma i senza fissa dimora hanno tendenzialmente insediamenti fissi, mentre i braccianti 
                agricoli si muovono spesso solo tra Puglia, Calabria e Sicilia. Andando in conflitto con EMA, quella circolare ha 
                creato resistenze in alcune persone verso i vaccini monodose e ha limitato in parte le adesioni”.
                </p>
            </div>
            <div class="text">
            <h3 class="subtitle">Senza documenti e senza green pass</h3>
            <p>
            Il problema dei codici alternativi alla tessera sanitaria si è ripresentato puntuale con l’emissione 
            del <span class="strong">certificato verde, in un primo momento non scaricabile dai titolari di Stp e Eni</span>. Questo 
            ostacolo legale impediva, ad esempio, l’accesso ad alcune mense e servizi sociali, anche a chi aveva completato il 
            primo ciclo vaccinale durante l’estate.
            </p>
            <p>
            Su pressione delle associazioni, il decreto green pass bis è stato <a href="https://www.gazzettaufficiale.it/atto/vediMenuHTML?atto.dataPubblicazioneGazzetta=2021-10-01&atto.codiceRedazionale=21G00143&tipoSerie=serie_generale&tipoVigenza=originario">
            modificato</a> il 24 settembre, in modo che la platea di rilascio del green pass fosse estesa anche agli stranieri senza 
            permesso di soggiorno.
            </p>
            <p>
            Tuttavia, nonostante il riconoscimento legale, restano ancora <span class="strong">problemi tecnici</span> nell’ottenimento. 
            “<span class="strong">Scaricare i green pass con Stp si sta rivelando drammatico</span> - ha spiegato Carrozzini-. Dopo i 
            decreti Salvini, molte persone sono tornate irregolari. Ma nel sistema informatico del Lazio i loro vecchi codici fiscali 
            risultano ancora, anche se non sono più presenti negli anagrafi regionali. Quindi, molti hanno avuto accesso alla 
            piattaforma di prenotazione con codici non validi e, nel momento del download dei green pass, si sono aperti buchi 
            importanti. Il grande lavoro delle ASL è ora ritrovare i loro dati a seconda di come sono stati inseriti: molte volte è 
            una <span class="strong">procedura <i>operatore-dipendente</i></span>, il cui esito è determinato dall’abilità 
            dell’operatore che ci si trova di fronte”.
            </p>
            <p>
            Con il <a href="https://www.gazzettaufficiale.it/eli/gu/2021/10/14/246/sg/pdf">decreto 246 del 14 ottobre</a> il 
            certificato di avvenuta vaccinazione, che viene rilasciato al momento dell’inoculazione, è stato poi riconosciuto come 
            alternativa valida al green pass nei contesti di lavoro. Il provvedimento era pensato per tutelare tutti i soggetti 
            vaccinati che, per qualunque problema, ancora non possono scaricare il certificato. “Ma questo - spiega Carrozzini – 
            funziona solo sulla carta, non nella realtà dei contesti di lavoro di queste persone, spesso senza contratto. Per esempio, 
            una signora che abbiamo assistito di recente ha dovuto rinunciare a un impiego da badante perché ha ricevuto un tampone 
            positivo, nonostante fosse vaccinata”.
            </p>
            <p>
            Tra gli irrisolti problemi tecnici e l’avvio delle terze dosi, la mediazione di associazioni come Intersos continuerà 
            ad essere fondamentale per garantire ai migranti l’accesso al vaccino e al green pass. 
            </p>
            </div>
        </div>
    </body>
</html>