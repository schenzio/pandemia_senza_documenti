<!DOCTYPE html>
<html lang="it">
    <head>
        <meta charset="UTF-8">
        <meta name="viewport" content="initial-scale=1.0, width=device-width" /> 
        <meta name="author" content="Matteo Scannavini" />
        <link rel="stylesheet" href="style.css" />
        <title>Tamponi impossibili</title>
        <script language="javascript" type="text/javascript" src="jquery-3.6.0.min.js"></script>
        <script type="text/javascript" src="script.js">
        </script>
    </head>
<body>
    <div class="app-container">
        <div class="background" id="bg3">
        </div>
        <div class="text">
            <h2>Tamponi impossibili</h2>
            <blockquote>
                <p>
                    Il problema che si è manifestato in maniera prepotente nella gestione della pandemia è stato il fatto di
                    lasciare in secondo piano molte categorie di persone. Moltissime procedure
                    messe in piedi per la gestione dell’emergenza sanitaria non hanno tenuto conto dell’esistenza di Stp e
                    <span class="note">tesserini Eni<sup>2</sup></span> e altri tipi di permesso di soggiorno. E la mancanza di
                    considerazione di questi due titoli di accesso al sistema sanitario nazionale ha reso quasi impossibile per
                    i titolari l’accesso alla diagnosi, quindi ai tamponi e alla vaccinazione”.
                    <cite> 
                        <b>Cecilia Fazioli</b>, direzione sanitaria dell’Istituto nazionale per la promozione della salute delle 
                        popolazioni migranti e per il contrasto delle malattie della povertà (Inmp) e medico del poliambulatorio 
                        dell’Istituto a Roma.
                    </cite>
                </p>
                <div class="modal">
                    <div class="modal-content">
                        <div class="close">&times;</div>
                        <p>
                        <span class="nero">Il codice Eni </span>(Europeo Non Iscritto) è lo strumento con cui le Regioni
                        possono garantire l'applicazione del diritto alla salute per i cittadini dell'Unione europea irregolarmente 
                        presenti sul territorio, privi di requisiti per l'iscrizione al Ssn e non aventi diritto all’assistenza da parte 
                        del paese di provenienza (tessera europea assicurazione malattia TEAM o Formulario comunitario).
                        </p>
                        <p>
                        Le prestazioni erogabili sono: cure ambulatoriali e ospedaliere urgenti ed essenziali, interventi di
                        medicina preventiva e riabilitativa. Il codice Eni è valido sul territorio della Regione dove è stato
                        emesso per 6 mesi ed è rinnovabile in caso di permanenza sul territorio nazionale e sussistenza dei
                        requisiti per il rilascio.
                        </p>
                    </div>
                </div>
            </blockquote>
            <p>
                Per accedere ai tamponi, per esempio, occorreva la ricetta dematerializzata: “Questo - prosegue Fazioli - ha
                creato molti problemi ai titolari di Stp ed Eni perché per i primi funziona solo a volte e con difficoltà,
                ovvero la ricetta non arriva, e nel secondo caso non è proprio possibile emettere la ricetta
                dematerializzata in quanto i codici Eni sono validi solo a livello regionale e il sistema di gestione non
                li accetta. E un conto è chiamare il medico di famiglia per farsi prescrivere il tampone, un altro conto è
                dover contattare gli ambulatori che solitamente sono aperti per queste categorie di persone quando c’è la
                pandemia in atto: non si poteva uscire di casa, gli ambulatori hanno iniziato a ricevere solo su
                prenotazione, a restringere gli orari, in alcuni casi hanno chiuso. </p>
            <p> Se già prima della pandemia avere
                un’impegnativa era complicato, nel 2020 il problema è emerso in maniera plateale in quanto non esistono
                procedure
                standardizzate che garantiscano l’accesso alle cure a queste persone.<span class="nero">Per i titolari di Eni e Stp si sono
                dunque moltiplicate le difficoltà di entrare in contatto e comunicare con il Sistema sanitario nazionale.
                Di fatto sono diventati invisibili al sistema di gestione e dunque al Sistema sanitario nazionale”.</span> </p>
            <p class="evidence">
                Una soluzione possibile? “Standardizzare i percorsi per chi ha diritto ad accedere al Servizio sanitario
                nazionale”.
            </p>
            <blockquote>
                <p>
                    Durante la pandemia sarebbe stato utile ricordarsi dell’esistenza di queste persone”
                    <cite><b>Cecilia Fazioli</b>, (Inmp).</cite>
                </p>
            </blockquote>
            <p>
                <span class="evidence">L’accesso a tamponi, visite e prescrizioni di farmaci non sono le uniche difficoltà 
                riscontrate durante questa pandemia dai tanti soggetti "invisibili".</span>
            </p>
            <p>
                Secondo uno studio dell’Istituto superiore di Sanità pubblicato sullo European Journal of Public Health a febbraio
                2021, per esempio, <span class="nero">i casi di Covid in cittadini non italiani sono stati diagnosticati circa due 
                settimane dopo rispetto ai casi italiani</span>, e fino a quattro settimane dopo nel caso di migranti provenienti da paesi
                con un basso <i>Human development index</i>. In definitiva, gli stranieri (non si distuingue tra con e senza documenti)
                hanno ricevuto una diagnosi quando la malattia era più avanzata e i sintomi più gravi. In generale, è stato
                osservato un gradiente inverso in base al quale il rischio di ospedalizzazione, ricovero in terapia
                intensiva e morte aumentava al diminuire dell'Hdi del paese di origine.
            </p>
            <blockquote>
                <p>
                Una diagnosi ritardata nei pazienti stranieri potrebbe spiegare la loro maggiore probabilità di presentare
                condizioni cliniche che richiedono ricovero, sia ordinario che in terapia intensiva, nonché la maggiore
                probabilità di morte osservata in quelli provenienti da paesi a basso Hdi”.
                <cite>
                    <b>Iss</b>
                </cite>
            </blockquote>
            <p>
                Lo studio ipotizza che, tra le cause di questa diseguaglianza, ci sia il fatto che <span class="nero">
                “l'assegnazione a un medico di base</span> (il più probabile mediatore per la diagnosi precoce) 
                <span class="nero">avviene solo in presenza di uno status documentato”.</span> E poi barriere linguistiche, 
                amministrative, legali, culturali e sociali, il timore di perdere il lavoro o di dover restare assenti dal lavoro 
                per isolamento/quarantena.
            </p>
            <p>
                Il sondaggio dell’<a href="https://www.who.int/publications/i/item/9789240017924">Organizzazione mondiale
                della sanità</a>, che ha coinvolto oltre 30mila rifugiati e migranti nel mondo (e quasi 7mila in Europa)
                aggiunge una tessera al puzzle e conferma quanto osservato dall’Iss: i principali motivi per i quali i
                migranti non hanno cercato assistenza medica in caso di sintomi sono legati al <span class="nero">costo delle cure, 
                alla paura di essere espulsi, alla mancanza di assistenza sanitaria o al fatto di non averne diritto. </span>E il
                16,3% degli intervistati senza documenti in Europa non richiede cure mediche per i sintomi del Covid-19, percentuali che
                si abbassano al 3,8% tra i migranti con permesso di soggiorno permanente. In mezzo ci sono gli stranieri con permessi
                temporanei e, sorprendentemente, quelli con cittadinanza (il 7% degli intervistati in Europa).
            </p>
            <p>
                Risulta infine che la maggior parte dei rifugiati e dei migranti intervistati abbiano preso precauzioni per
                evitare l'infezione. Quando non l'hanno fatto, spiegano, è stato
                <span class="nero">perché non potevano</span>: per esempio,
                degli
                intervistati in Europa, una piccola parte (77 persone) ha risposto che non era in grado di lavarsi le mani,
                poco più di 250 hanno detto che per loro è stato impossibile mantenere il distanziamento, per oltre 330 è
                stato impossibile coprire naso e bocca con adeguati dispositivi di protezione. Ma è sulla possibilità di
                evitare i mezzi pubblici e di uscire di casa che ci sono state le più grandi difficoltà per almeno un
                intervistato su 10.
            </p>
        </div>
    </div>
</body>
</html>