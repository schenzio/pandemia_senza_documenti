<!DOCTYPE html>
<html lang="it">
    <head>
      <meta charset="UTF-8">
      <meta name="viewport" content="initial-scale=1.0, width=device-width" /> 
      <meta name="author" content="Matteo Scannavini" />
      <link rel="stylesheet" href="style.css" />
      <title>Curarsi senza documenti</title>
      <script language="javascript" type="text/javascript" src="jquery-3.6.0.min.js"></script>
      <script type="text/javascript" src="script.js">
      </script>
    </head>
<body>
  <div class="app-container">
    <div class="background" id="bg1">
    </div>
    <div class="text">
        <h2>Curarsi senza documenti</h2>
        <p> <span class="leading">
        Luis è morto a 18 anni di appendicite, a Pavia, perché ha avuto paura di andare in ospedale ed essere
        denunciato. </span></p>

        <p>Era il 2009, l’allora ministro dell’Interno Roberto Maroni parlava in tv di obbligare i medici a
          segnalare gli stranieri che arrivavano in ospedale senza documenti. </p>
        <p><span class="leading">Hassan, invece, di anni ne ha 50, è
        iperteso e ha il diabete, ma non ha più né casa né lavoro, e dunque nemmeno un medico di famiglia.</span>
        </p>
        <p>
          Quelli
          come lui per avere una ricetta devono rivolgersi a uno degli ambulatori stranieri della città di Roma:
          impossibile o quasi nei mesi più duri della pandemia. Impossibile per chi era senza documenti persino fare
          un tampone.
        </p>
        <p><span class="nero">
        Il codice Stp </span>(straniero temporaneamente presente, ndr)<span class="nero"> è la porta d’accesso al diritto alla salute per
        gli
        stranieri provenienti da paesi extra Ue senza permesso di soggiorno o documenti e in condizioni di fragilità
        e vulnerabilità</span>. Viene infatti rilasciato a seguito di una dichiarazione di indigenza e permette di
          accedere
          a cure urgenti (che non possono essere rimandate senza pericolo di vita o danno per la salute della
          persona), essenziali (relative a malattie che nel tempo potrebbero creare problemi di salute o rischi per la
          vita) e continuative.
        </p>
        <p><span class="evidence">
        Quanti sono gli Stp attivi in Italia in questo momento? Non si sa.</span></p>
        <p>Non tutte le regioni hanno
          un’anagrafe
          digitale e i punti di rilascio sono molteplici: secondo l’Accordo Stato-Regioni del 2012 il codice Stp può
          essere rilasciato dalle Aziende sanitarie locali, dalle Aziende ospedaliere, dai Policlinici universitari e
          dagli Istituti di ricovero e cura a carattere scientifico. Ma nella pratica questo significa che viene
          rilasciato anche da ambulatori stranieri, Centri unici prenotazione Cup, pronto soccorso, consultori,
          Servizi dipendenze. In alcune zone, come per esempio in provincia di Pavia, gli Stp sono ancora registrati
          su carta.
        </p>
        <p>
          Ma d’altronde è anche difficile sapere se tutte le persone senza documenti riescano davvero ad ottenere il
          codice, perché non si sa quanti siano esattamente: nel 2020 secondo le stime di Ismu (Iniziative e studi
          sulla multietnicità) erano <span class="nero"> 517mila </span>su
          <span class="note">6 milioni di residenti nati in un paese estero<sup>1</sup></span> (su una popolazione in
          Italia di 60,7 milioni).
        </p>
        <div class="modal">
          <div class="modal-content">
            <div class="close">&times;</div>
            <p>L’Italia con circa 6,3 milioni di residenti nati in un paese estero occupa il decimo posto, preceduto
              da Stati Uniti (50,7 milioni), Arabia Saudita e Germania (13,1 milioni), Federazione Russa (11,6
              milioni), Regno Unito (9,6 milioni), Emirati Arabi Uniti (8,6 milioni), Francia (8,3 milioni),
              Canada (8 milioni), Australia (7,6 milioni).
            </p>
            <p>A fronte di 6,3 milioni di residenti italiani nati in un paese
              estero la popolazione con cittadinanza non italiana è di circa 5,3 milioni.
              (L’immigrazione straniera in Emilia-Romagna Edizione 2020).</p>
          </div>
        </div>
    </div>
    <div class="viz">
        <div class="flourish-embed flourish-chart" data-src="visualisation/6528650">
          <script src="https://public.flourish.studio/resources/embed.js"></script>
        </div>
    </div>
    <div class="text">
      <p>
        <span class="nero"> In questo vuoto di dati</span>, che spesso riflette una mancanza di interesse,
        <span class="nero">ci sono eccezioni positive.</span> Se la
        Regione Lombardia non è stata in grado di fornire i dati relativi ai codici Stp e la Toscana non ha mai
        risposto alla richiesta di accesso civico generalizzato, <span class="nero">Lazio ed Emilia Romagna</span>
        hanno invece fornito i dati
        anche grazie alla presenza, in entrambe le regioni, di un’anagrafe elettronica degli Stp.
      </p>
      <p>
        In Lazio erano<span class="nero"> 4.515 </span>i tesserini attivi al 31 dicembre 2018,
        <span class="nero">5.133</span> nel 2019, <span class="nero">12.818</span>
        nel 2020.
      </p>
      <p>Quello che
        emerge, però, è che <span class="nero">nel pieno dell’emergenza sanitaria Covid-19 scoppiata alla fine di febbraio 2020 il
      rilascio dei codici è rallentato rispetto ai due anni precedenti.</span> Un vero crollo a marzo e aprile, i
        mesi del
        lockdown duro: gli uffici erano quasi tutti chiusi o difficilmente accessibili. Un ulteriore calo nel mese di
        ottobre, quando dopo il “liberi tutti” dell’estate i nuovi casi di Covid-19 sono tornati a impennarsi e sono
        tornate misure restrittive generalizzate. Già a novembre, però, il numero di rilasci in Lazio è risalito sopra
        la media dei due anni precedenti.
      </p>
    </div>
    <div class="slider">
        <input type="radio" name="filter" class="L"/><label for="Lazio" style="font-weight: bold">Lazio&ensp;&ensp;</label>
        <input type="radio" name="filter" class="E-R"/><label for="Emilia-Romagna">Emilia-Romagna</label>
    </div>
    <div class="viz">
      <iframe class="Lviz" title="Codici Stp attivati in Lazio, mese per mese" aria-label="Interactive line chart"
        id="datawrapper-chart-fBbBE" src="https://datawrapper.dwcdn.net/fBbBE/2/" scrolling="no" frameborder="0"
        style="width: 0; min-width: 100% !important; border: none;" height="444"></iframe>
      <script type="text/javascript">
        !function(){"use strict";window.addEventListener("message",(function(e){if(void 0!==e.data["datawrapper-height"]){var t=document.querySelectorAll("iframe");for(var a in e.data["datawrapper-height"])for(var r=0;r<t.length;r++){if(t[r].contentWindow===e.source)t[r].style.height=e.data["datawrapper-height"][a]+"px"}}}))}();
      </script>
      <div>
        <iframe class="E-Rviz" title="Stp rilasciati in Emilia Romagna, mese per mese"
          aria-label="Interactive line chart" id="datawrapper-chart-T53a5"
          src="https://datawrapper.dwcdn.net/T53a5/1/" scrolling="no" frameborder="0"
          style="width: 0; min-width: 100% !important; border: none;" height="609"></iframe>
        <script type="text/javascript">
          !function(){"use strict";window.addEventListener("message",(function(e){if(void 0!==e.data["datawrapper-height"]){var t=document.querySelectorAll("iframe");for(var a in e.data["datawrapper-height"])for(var r=0;r<t.length;r++){if(t[r].contentWindow===e.source)t[r].style.height=e.data["datawrapper-height"][a]+"px"}}}))}();
        </script>
      </div>
    </div>
    <div class="text">
      <p>
        Anche in Emilia Romagna si osserva un calo nei rilasci dei codici Stp ma già a febbraio, forse anche perché lì
        le prime chiusure sono arrivate prima che nel resto dell’Italia, poco dopo quelle lombarde. L’Emilia, infatti,
        è stata da subito più colpita dal diffondersi dei primi casi di Covid-19 a partire da quel 23 febbraio 2020,
        con il paziente zero di Codogno (Lodi).
      </p>
      <p>
        Gli Stp attivati sono stati<span class="nero"> 3.137 </span>nel 2018,<span class="nero"> 3.435</span> nel
        2019, <span class="nero">3.127 </span>nel 2020 e <span class="nero">762</span> nei
        primi tre mesi del 2021
        (ultimo dato disponibile). Secondo i dati forniti dalla Regione, il numero di codici rilasciati nel 2020 resta
        sotto la
        media degli anni precedenti <span class="nero">da febbraio a giugno</span>, poi si osserva di nuovo un calo
        <span class="nero">ad
      agosto </span>(come già nel
        2018, forse legato alla riduzione estiva dei servizi pubblici) e da settembre invece la situazione torna alla
        normalità, assestandosi su ritmi di rilascio addirittura superiori al 2018 (ma inferiori al 2019). Un picco
        dopo l'estate si osserva sovente, perché proprio in questo periodo - a fronte di condizioni meteorologiche più
        favorevoli - aumentano gli arrivi. La rotta del Mediterraneo centrale, per esempio, nel solo mese di maggio
        2021 ha registrato un aumento di arrivi <span class="nero">superiore al 50%</span> rispetto all'anno
        precedente, stando ai dati
        preliminari di Frontex.
      </p>
      <p>
        Una soluzione trovata dalle istituzioni per attenuare gli effetti della chiusura generalizzata degli uffici e
        del rallentamento di nuovi rilasci e rinnovi dei codici Stp è stata, nel caso delle due Regioni prese in
        considerazione, quella di <span class="nero">prorogare la durata dei codici fino a dicembre 2020</span>.
        Questo ha almeno messo al
        sicuro le persone che avrebbero dovuto rinnovarlo, allo scadere dei sei mesi, nel periodo tra marzo e dicembre
        2020. I tesserini, infatti, solitamente vanno rinnovati ogni 6 mesi.
      </p>
      <p>
        <span class="evidence">Tutto a posto? In realtà no.</span>
      </p>
      <p>Perché se per una volta i titolari di Stp si sono
        risparmiati la solita coda
        semestrale in ufficio, chi era in attesa di poterlo chiedere si è trovato davanti Cup e consultori chiusi al
        pubblico, accessibili solo su prenotazione (spesso online), ambulatori stranieri a singhiozzo, con meno slot
        disponibili e solo su appuntamento, possibilità di ottenere il codice Stp solo in caso di necessità
        immediata di cure d’emergenza e non per la prevenzione. Ed è stato anche più difficile accedere a
        prestazioni
        fondamentali in epoca pandemica: <span class="nero">dai tamponi all’acquisto di farmaci.</span>
      </p>
    </div>
  </div>
</body>
</html>